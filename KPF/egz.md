# Teorie filozoficzne Anaksymenesa

**Arche** - praprzyczyna wszystkich bytów, prawo, którym rządzi się rzeczywistość, prasubstancja, z której powstały wszystkie inne rzeczy, pierwotny składnik rzeczywistości. Dla Talesa Arche to woda, dla Anaksymandra **Apeiron** , a dla Anaksymenesa - powietrze. Arche postuluje, iż rzeczywistość rządzi się swoimi prawami, nie jest chaosem, jest przewidywalna. Poszukiwanie Arche zapoczątkowało Filozofię i naukę w ogólności.

**Apeiron** - (gr.  „(to, co jest) nieograniczone”, „bezgraniczne”, „nieskończone” lub „nieokreślone”), chaos, nic nie zostało odróżnione od niczego, zero kontrastów, brak zróżnicowania. Nie da się go zaobserwować, bo ten fakt wprowadził by już uporządkowanie. W teorii kosmologicznej ***Anaksymandra*** jest centralnym punktem, jest to pierwotny chaos, z którego powstał wszechświat ***Anaksymander*** uważa *Apeiron* za *Arche* - wszystko jest generowane z *apeironu*, by następnie być zniszczonym przez powrót do owego *apeironu*.

**Anaksymenes** - uczeń Anaksymandra, twierdził, że *Arche* to powietrze, nie woda lub *Apeiron* jak poprzednicy. Stworzył teorię, iż wszystko jest w różnym stopniu skondensowanym powietrzem, od najmniej skompresowanego ognia, aż po diament, który jest najbardziej skondensowany. W ten sposób podał teorię, która obrazuje relacje między przedmiotami widzianymi przez człowieka a Arche. To bardzo wyróżniło go od poprzedników. Dodatkowo teoria ta była empirycznie sprawdzalna, za co filozof ten był bardzo podziwiany przez Karla Poppera. 

# Jak możliwa jest wiedza według Heraklita

Za *Arche* Heraklit uznaje ogień, który "żyje śmiercią tego co spala", żywioł ten dobrze odzwierciedla obraz świata - jego ruch i **dynamizm**. Heraklit zinterpretował  *Arche* jak to co stałe, a według niego jedyną stałą jest zmienność, dlatego użył ognia jako metafory (aczkolwiek Giovanni Reale nie zgadza się z tym, uważa że Heraklitowi chodzi o dosłowny ogień). Jednym z haseł Heraklita jest "niepodobna wstąpić dwukrotnie do tej samej rzeki (bo już napłynęły do niej inne wody)". Tym całym dynamizmem rządzi tzw. **Logos** - boski, panteistyczny rozum, siła kosmiczna rządząca rzeczywistością. 

W takim razie, skoro wszystkie się zmienia - Jak możliwa jest wiedza według Heraklita? Heraklita mówi, żeby w takim razie badać tę zmienność, czyli Logos. 

# Platońska teoria idei

**Idea** - słowo pochodzące od czasownika *idein* (ἰδεῖν, widzieć), oznacza pierwotnie kształt zmysłowy (dostrzegany zmysłami np. wzrok, dotyk). Forma, kształt, który oddziela jeden przedmiot od drugiego. Potem Platon nadaje temu słowu znaczenie metafizyczne. 

W teorii idei oprócz bytu materialnego, fizycznego, zmysłowego istnieją niematerialne idee, które stanowią istotę rzeczy danej rzeczy, coś co sprawia, że dana rzecz jest sobą, np. istota pszczoły, która jest ta sama we wszystkich pszczołach sprawia, ze każda z nich jest właśnie pszczołą. Taka część wspólna. 

Idee istnieją poza rzeczywistością, w której żyją ludzie. Nie podlegają jakiejkolwiek zmianie, są wieczne i nieruchome, istnieją niezależnie od form inteligentnych na ziemi. Gdyby ludzkość wyginęła, to jakaś nowa forma spotkałaby się w końcu z tymi samymi ideami. 

Idee pozwalają nam nadawać nadrzędny porządek zbiorom rzeczy zmysłowo postrzegalnych. Wyciągać z nich część wspólną, model, wzór. Materia jest lustrem, w którym odbija się idea.

Ludzkość podczas swojego istnienia może odkrywać istniejące od zawsze już idee.

# Jak poznać rzeczywistość według Platona

Według Platona umysł człowieka jest "gotowy na poznanie rzeczywistości", jest z defaulta wypełniony ideami (od stwórcy). Następnie podczas życia człowiek rozpoznaje idee materializujące się w przedmiotach.

Jeśli ludzkość w pewnym momencie wyginie i pojawią się jakieś nowe formy inteligentne, to będą w stanie zbudować identyczną wiedzę jak my. 

Według Platona właściwa wiedza w takim razie to wiedza o ideach, żeby poznać rzeczywistość musimy jedynie myśleć. Nie potrzeba nam po niej chodzić i szukać jakiś zjawisk, eksperymentować. 

**Racjonalizm genetyczny**, **natywizm**, **innatyzm** – pogląd dotyczący natury źródeł poznania (genezy poznania), przeciwstawiający się [empiryzmowi genetycznemu](https://pl.wikipedia.org/wiki/Empiryzm_genetyczny). Według racjonalistów genetycznych [umysł ludzki](https://pl.wikipedia.org/wiki/Umysł) dzięki samej swojej konstrukcji posiada [wiedzę](https://pl.wikipedia.org/wiki/Wiedza) lub uposażenie mentalne, która jest wcześniejsza od [doświadczenia](https://pl.wikipedia.org/wiki/Doświadczenie) (przede wszystkim zmysłowego). Wiedza ta ma charakter pewny i poprzedza wszelkie [poznanie](https://pl.wikipedia.org/wiki/Poznanie) nie tylko w sensie czasowym (jako "wiedza wrodzona"), ale przede wszystkim jako warunek wszelkiego poznania.

# Abstrakcje u Arystotelesa

Abstrakcja gr. apháiresis; łac. abstractio — odrywanie, oddzielanie, zatrzymywanie

Abstrakcja - proces, w którym wychodząc od pojęć konkretnych/jednostkowych dochodzi się do pojęcia bardziej ogólnego, pojęcia uboższego w treść ale o najszerszym zakresie. Produktem abstrakcji (czyli tym ogólniejszym pojęciem) jest *abstrakt*.

Inna definicja abstrakcji to - operacja selekcji danych gdzie zbieramy duża grupę i odrzucamy cechy niepotrzebne aż dojdziemy do zbioru cech wymaganych danej substancji.

Arystoteles wyróżnia 3 abstrakcje:

**Abstrakcja fizyczna** - operacja umysłowa polegająca na odrzucaniu nieistotnych cech przedmiotu, celem uchwycenia cech konstytutywnych, czyli takich które przedmiot musi posiadać aby być sobą, cechy te ujmuje definicja. Redukuje pozostałe

**Abstrakcja matematyczna** - uchwytuje cechy ilościowe, redukuje pozostałe. Arystoteles twierdził, iż matematyka rozpatruje przedmioty będące wynikiem abstrakcji. Przedmioty matematyczna zostały abstrakcją tą oddzielone od materii zmysłowej i zatrzymują w sobie tylko "ilość i rozciągłość w jednym, dwu lub trzech wymiarach". 

**Abstrakcja metafizyczna** - uchwytuje cechy istnienia (byt), redukuje pozostałe. uformowanie przedmiotu właściwego dla poznania filozoficznego. Przedmiotem tym jest — oddzielona od materii jako takiej — forma, wskazująca na to, „dzięki czemu rzecz jest tym, czym jest”

> konstytutywnych z ang. constittute - stanowić o. 

Substancją, czyli pojęciem jednostkowym, które poddamy abstrakcji może być np. człowiek.

Abstrakcja na przykładzie człowieka:

Fizyczna - jej produkt to cechy konstytutywne człowieka (zwierzęcość, rozumność). Odrzucamy np. to że Jasio ma krzywy nos, a Małgosia się kurwi

Matematyczna - abstrahujemy od człowieka, że jest to niebieskooki polak mieszkający w USA, który szuka żony polki z wyższym wykształceniem, tylko jednostka taka sama jak każdy inny polak :sunglasses:.

Metafizyczna - człowiek jest tu ujęty jako byt (czyli jeszcze ogólniej niż w matematycznej, już nie jako jednostka ale jako byt).

# Wątpienie metodyczne u Kartezjusza

Kartezjusz to ojciec filozofii nowożytnej. Zapoczątkował przejście paradygmatu filozofii z ontologicznego na mentalistyczny. O ile filozofia ontologiczna zajmowała się przedmiotem i jego istnieniem, o tyle filozofia mentalistyczna postawiła pod znakiem zapytania możliwość prawdziwego poznania. 

Pierwszym krokiem Kartezjusza było odrzucenie wszystkich sądów niepewnych. Wątpienie kartezjańskie miało charakter metodologiczny, a jego celem było znalezienie niepodważalnych podstaw, nie zaś podważenie istniejących sądów. 

Zwątpienie w sens poznania zmysłowego - zmysłowość dostarcza poznania, które nie jest całościowe, jest perspektywiczne, jest niedoskonałe, narażone na potencjalny fałsz, jest generalnie omylne, zatem nie nadaje się na podstawowy aksjomat dla budowy systemu wiedzy. Świadectwa zmysłów są zawodne zatem prawdy niepodważalne muszą mieć charakter rozumowy. No ale i tu się pojawiło zwątpienie....

Zwątpienie w sens poznania rozumowego - Kartezjusz przedstawia eksperyment myślowy, w którym "złośliwy demon zwodziciel" ma nad nami absolutną władzę i zwodzi nas co do istnienia świata zewnętrznego. Prezentuje nam fałsz tak, że naszym rozumem i tak inaczej wyklinimy niż jest.

Następnie po eksperymencie od razu Kartezjusz myśli ... - Nawet jednak w takim przypadku, nie może on nas zwodzić co do tego, czy istnieje "ja” które wątpi w istnienie świata. Chociaż więc możemy zwątpić o wszystkim, to nie można zwątpić o istnieniu podmiotu wątpiącego. Chociaż możemy nie mieć pewności co do tego, kim jesteśmy i jaki jest świat, to z faktu, że myślimy, wynika, że jest ktoś kto myśli (wątpienie to swego rodzaju myślenie). Z tego powodu „myślę, więc jestem” jest twierdzeniem niepodważalnym, podstawową i prostą ideą z której wywodzą się kolejne sądy.